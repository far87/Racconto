*Incontro con Marco*

Ci incontrammo nel salone di casa sua.
Una finestra illuminava leggermente l'ambiente.
<<Vieni, entra Raffaele>>
Entrai adagio, ringraziandolo.Durante i pochi passi che mi separavano dal tavolo, cui aveva fatto cenno di accomodarmi, guardavo intorno.
<<Non deve essere facile>> dissi.
<<L'ambiente sembra ostile, ma è solo apparenza>> , sorrise.
Ripensammo ai vari giorni trascorsi in quell'istituto, la sua memoria era formidabile.
Lo lasciai parlare per un pò, ma dentro fremevo aspettando il momento giusto in cui porgli la domanda.
<<Tu hai visto?>> dissi, iterrompendo di colpo il suo discorso.
Non era il momento giusto, ma il momento giusto è mai.
<<La verità>> aggiunsi.
Se fossi riuscito a vedermi in quell'istante, se avessi avuto uno specchio di fronte, avrei visto un bambino che attende con ansia la consegna di un regalo.
Lui mi guardava con un sorriso abbozzato. Sapeva che prima o poi glielo avrei chiesto.
<<Visto?>>,attese, <<No!>>, rispose togliendosi gli occhiali.
<<Sentito si!>> aggiunse, mentre lentamente puliva le lenti con un piccolo panno blu recuperato dalla custodia.
<<Perchè non ne ho mai fatto parola ti starai chiedendo>> aggiunse,mentre rimanevo fermo ad ascoltare, ostentando una calma che non avevo per nulla.
Continuò spiegandomi che spesso è meglio non raccontare, e lasciare che le cose proseguino senza essere alterate dall'intervento di nessuno.
Non cercai di oppormi a quella spiegazione, speravo che il mio silenzio bastasse a convincerlo che non mi soddisfava per nulla.
E fu proprio così.
<<Capisco che sembra strano,ma cosa avrei dovuto fare?>>disse , con occhi accesi dietro le lenti pulite. 
Stava perdendo la calma, come desideravo.
<<Le persone come te le conosco Raffaele, sanno sempre come ci si sarebbe dovuti comportare. Sono dei gran conoscitori della teoria. 
La pratica è altra cosa>> aggiunse.
Continuavo la strategia del silenzio.
<<Avresti fatto di meglio, lo so>>disse con tono caricaturale,e continuò blaterando altre cose simili sulla mia persona. 
Speravo che in questo acceso d'ira svelasse qualche particolare. 
Non fu così.
Tentennavo, dovevo dire qualcosa prima che la calma si ristabilisse del tutto, non lo volevo padrone di sè.
<<Esistono le lettere anonime>> dissi rapido, senza neanche guardarlo, con gli occhi fissi sulle mie mani congiunte sul tavolo.
<<Mi ci vedi, a me, a strappare lettere da un giornale e incollarle su un foglio>> rispose con aria seccata. 
<<Queste cose da film americani>>  imprecò.
Il fatto che ora fossi a conoscenza della sua presenza in quel luogo, non destava in me alcuna preoccupazione. 
Marco era un uomo tranquillo, non mi avrebbe mai fatto nulla.
Dovevo però premere affinchè si aprisse e mi rivelasse nuovi dettagli.
<<Ora però la cosa non è più tanto segreta>> aggiunsi, guardandolo questa volta negli occhi.
Il suo voltò tradì una certa paura , <<vorresti dire che ne parleresti con gli altri, in giro?>> ,disse smarrito. 
Continuai a guardarlo, <<certo che no, ma adesso che so, perchè non sapere tutto?>>,aggiunsi. 
Cercai di assumere un'espressione bonaria, non volevo incutergli timore ma fiducia,<<cos'hai sentito, Marco?>>, e continuai, <<hai detto che hai sentito, e se non fosse stato nulla di importante lo avresti raccontato>>. 
Si alzò di colpo, gli occhi erano rossi, il fiato corto. Diede un colpo forte al tavolo con la mano destra, stava per piangere.
Continuavo a guardarlo mentre rimaneva immobile con la mano sul tavolo.Era in piedi davanti a me, la mano gli tremava e gli occhi iniziavano a bagnarsi. Stava per parlare. 
<<E' morto!>> disse, rimanendo in piedi.
<<Cosa?>> 
<<Una voce maschile che diceva "E' morto!">> disse, e tornò a sedersi di scatto, come se cedesse alla forza di un peso.
La mano ora copriva il volto, ci fu qualche secondo di silenzio, poi pianse.
Osservavo muto la scena. Capii che non conosceva la persona che aveva detto quelle parole. Ma avvertivo che c'era dell'altro.
<<Cos'altro?>> dissi.
<<Una voce di donna>> aggiunse piangendo,<<una voce di donna che gridava "Oh Dio, non doveva andare così">> continuò a voce più alta mimando una donna terrorizzata.
Prese a fissarmi con gli occhi rossi di pianto. L'espressione che aveva era chiara: stava per dirmi qualcosa che mi avrebbe sorpreso,anzi sconvolto.
Attendevo, i miei occhi fissi nei suoi.
<<Chi era?>> dissi con voce tremante.
<<La preside D'angelo>> rispose.
***

* Ritorno a casa

In auto la testa spaziava tra mille pensieri. 
La notizia mi sorsprese così tanto che a Marco chiesi da bere, sentii la gola seccarsi.
"Perchè la preside aveva mentito?", "Era lì, era presente, aveva visto il corpo?","chi proteggeva?", "se non preteggeva, chi temeva?", questi e tanti altri pensieri tormentavano il mio ritorno in auto.
C'era qualcosa di strano, troppo strano. 
"Forse è sotto ricatto", "Forse continuano a minacciarla".
Mentre bevevo una tassoni in un bar sulla strada del ritorno, capii che avrei dovuto parlarle.
Dovevo trovaree il modo di farle raccontare tutto, tenendo Marco fuori.
Ma come? La preside era un'abile giocatrice, era riuscita a nascondere tutto fino ad oggi senza mai destare il minimo sospetto in qualcuno. 
Sarebbe stata brava altrettanto anche in un tranquillo faccia a faccia con me.
Avrebbe mentito senza esitazione e ostentando sicurezza a tutte le domande. 
Mi serviva qualcosa che la mettesse in contraddizione.
Di certo se fino ad oggi era riuscita a nascondere così tanto e così bene, era perchè aveva molta paura. 
Di chi e di cosa, era la domanda da un milione di dollari.
"E se usassi anche io la paura ?", d'improvviso questo pensiero mi balenò in mente. 
Mi guardai furtivo intorno, come se temessi che qualcuno al bar avesse potuto "vedere" la mia idea. Era l'idea giusta, lo sentivo. 
Bevvi l'ultimo sorso della mia tassoni e mi rifiondai in macchina.
Doveva sapere che c'era qualcun altro a sapere. Ad oggi era tranquilla di essere l'unica, o quasi, a sapere . 
Parcheggiai l'auto sotto casa.
Mentre osservavo l'ingresso del mio palazzo, capii che una lunga notte mi attendeva.


 
